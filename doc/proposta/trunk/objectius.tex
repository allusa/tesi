\chapter{Introducció}


Aquesta recerca s'estructura al voltant dels sistemes d'emmagatzematge
i tractament de dades com a sèries temporals.  Concretament se centra
en els sistemes de gestió de bases de dades (SGBD) que s'ocupen de
sèries temporals (SGST). Els SGST han de tenir funcionalitats
adequades per gestionar i explotar correctament la informació de les
sèries temporals.

La recerca en anàlisi de sèries temporals ha augmentat en la darrera
dècada, tal com explica \textcite{fu11}. Actualment, és un camp de
gran interès, sobretot pel que fa a processar grans volums de dades
amb bon rendiment, tant des de la vessant de temps d'execució com,
modernament, de la vessant de consum d'energia. Com es mostra a
l'apartat \ref{sec:art} d'aquesta memòria, hi ha multitud de
metodologies i algoritmes que proposen solucions a aquests problemes.
Tot i així, la recerca en aquests temes segueix avançant a la recerca
de noves solucions. En general podem dir que les metodologies i
algoritmes basats en sèries temporals són bones candidates per a ésser
resoltes de forma ordenada i integrada mitjançant SGBD. Per a assolir
aquest objectiu és necessari disposar d'un model per a sèries
temporals a on es reculli de forma general el problema de tractament
de sèries temporals, aleshores molts d'aquests estudis de la recerca
de sèries temporals es podran aplicar en la implementació de SGBD que
segueixin el model de SGST.


Recentment s'ha observat que hi ha necessitat de coneixement entre els
SGBD i les aplicacions de les sèries
temporals \parencite{stonebraker09:scidb,zhang11}.  Hi alguns sistemes
que es poden considerar com a SGST, com per exemple
\emph{RRDtool} \parencite{rrdtool} o \emph{Cougar} \parencite{cougar},
però en ells no s'ha definit clarament un model de SGST.  Dels
treballs publicats en els que es mostra la necessitar d'estudiar
conceptes de model es destaquen el treball de \textcite{dreyer94}, en
el qual presenten l'estructura bàsica que han de tenir els SGST; els
estudis de \textcite{bonnet01} per a xarxes de sensors; i els exemples
de consultes de \textcite{zhang11} per algunes de les propietats de
les sèries temporals.

En els SGBD es contempla l'estudi formal dels seus conceptes
mitjançant models basats en teories matemàtiques, del qual n'és una
referència el model relacional \parencite{date:introduction}.  Dins
del model relacional hi ha hagut un estudi profund relacionat amb els
intervals temporals, considerats com a dades
temporals \parencite{date02:_tempor_data_relat_model}, que resol el
problema dels històrics temporals en els SGBD. Les sèries temporals
necessiten un estudi similar ja que no poden ser tractades com a
intervals temporals per pertànyer a una categoria diferent de dades
temporals \parencite{assfalg08:thesis,schmidt95}.













\section{Estructura del document}

Aquest document és una proposta de recerca per a definir un model de
sistema de gestió per a sèries temporals. En una primera part, que
segueix a aquesta introducció, es presenten els objectius i les
justificacions de la recerca. En una segona part s'estudia el context
de la recerca i l'estat actual en els àmbits de les sèries temporals i
els SGBD. En una tercera part es resumeix el treball dut a terme fins
a l'actualitat i la planificació del treball futur per a assolir els
objectius proposats. Al final, s'annexa el perfil professional de la
directora i del director de la tesi.




\section{Objectius i contribucions esperades}
\label{sec:objectius}

Aquesta recerca té per objectiu l'estudi de les necessitats
específiques que comporta l'emmagatzemat i gestió de dades amb
naturalesa de sèrie temporal i la proposta d'un model de SGBD que
satisfaci aquestes necessitats. Aquest objectiu es divideix en els
següents subobjectius més concrets:

\begin{enumerate}

\item Estudi de les aplicacions en que les dades són sèries temporals
  amb la finalitat de determinar quines són les propietats i problemes
  comuns que planteja la seva gestió i emmagatzematge.

\item Estudi dels models de SGBD existents. Segons es desprèn de la
  formalització de \textcite{date:introduction} el model principal és
  el model relacional, el qual es fonamenta en dos conceptes:
  relacions i tipus de dades. 

\item Una àrea de treball important en els SGBD és la incorporació de
  nous tipus de dades complexos. És important estudiar com es modifica
  el model de dades d'un SGBD quan s'afegeix un nou tipus de dades
  complex.  Les sèries temporals es poden d'entendre com a tipus
  complex ja que presenten diferents propietats característiques i
  necessiten operadors addicionals.  Els SGBD permeten que els usuaris
  defineixin nous tipus de dades \parencite{stonebraker86} però no hi
  ha un estudi teòric dels tipus de dades en els SGBD.
  \textcite{date:introduction} descriu abastament les relacions però
  no els tipus de dades. Els tipus de dades s'han d'estudiar i modelar
  per a poder-los tractar i generar operadors, oimés els tipus
  complexos ja que requereixen un estudi més complet i possiblement
  s'hagin de modelar com un propi SGBD. Una referència d'estudi és el
  cas dels intervals
  temporals \parencite{date02:_tempor_data_relat_model}.

%% Compte!!
\item Disseny d'un model de SGBD per a les sèries temporals. D'aquesta
  manera els SGBD podran tractar dades amb instants de temps que
  mostrin l'evolució de variables en funció del temps. El model
  consisteix en la definició de l'estructura de les sèries temporals i
  les operacions bàsiques que necessiten.

  L'assoliment d'aquest objectiu té dues parts:

  \begin{enumerate}
  \item Disseny d'un model per a la gestió bàsica de les sèries
    temporals, el qual anomenem model de SGBD per a sèries temporals
    (SGST).  L'estructura d'aquest model és similar a l'utilitzat en
    els intervals
    temporals \parencite{date02:_tempor_data_relat_model}.  Prenent
    com a base el model de SGST, el qual és un model general per a les
    sèries temporals, s'hi poden incloure altres models per a
    propietats més específiques de les sèries temporals.

  \item Disseny d'un model específic en base del model de
    SGST. Concretament es dissenya un model pels SGST multiresolució
    (SGSTM).  En el model de SGSTM s'hi poden incloure propietats de
    les sèries temporals relacionades amb la resolució que s'han
    observat en les aplicacions pràctiques de les sèries temporals:
    regularització, canvis de resolució mitjançant agregacions,
    reconstrucció de forats, etc.
    % (nota: a més aquesta part del model és la més sensible a ser
    % implementada com a data streams)
  \end{enumerate}

\item Implementació de referència dels models de SGST i SGSTM. Per una
  banda, aquesta implementació, a nivell acadèmic, ha de servir com a
  exemple per a futurs desenvolupaments de sistemes de gestió,
  acadèmics o productius. Per altra banda, ha de servir per a
  exemplificar-ne els seu funcionament amb unes dades de prova.


%5. Possible exemplificació en algun cas pràctic?

\end{enumerate}






\section{Justificació}

Una de les grans mancances en l'àmbit de les sèries temporals és no
tenir un model que faci d'enllaç entre les diferents aplicacions i les
diferents implementacions, el que s'anomena com a necessitat de
coneixement entre els SGBD i les sèries
temporals \parencite{zhang11,stonebraker09:scidb}. Un model permetria,
entre d'altres, estudiar les propietats abstractes de les sèries
temporals i poder comparar diferents sistemes de gestió.
L'estudi d'un model de SGBD per a sèries temporals té dues vessants.


Per una banda, després d'una mirada general a algunes aplicacions de
les sèries temporals, s'observa que hi ha molts algoritmes específics
i dissenyats a mida per al seu tractament. A més, s'observa que en el
tractament de les sèries temporals es duen a terme un conjunt de
tasques comunes: canvis de resolució, reconstrucció de forats,
reducció del volum de dades, etc.  Tot i que hi ha sistemes dissenyats
específicament per a tractar-hi, com per exemple
\emph{RRDtool} \parencite{rrdtool} o \emph{Cougar} \parencite{fung02},
no s'ha identificat un model general per tractar aquests problemes.

Per altra banda, en el model relacional de SGBD es troba una
formalització per a tractar qualsevol tipus de dades. Disposar d'un
model matemàtic consolidat, com és el cas del relacional, ha estat una
fita important en l'àmbit dels SGBD.  No obstant, el model relacional
només presenta els conceptes bàsics dels SGBD, quedant per resoldre la
formalització dels tipus de dades. Concretament dins d'aquest àmbit
destaca la publicació del model per a intervals
temporals \parencite{date02:_tempor_data_relat_model}, el qual
s'utilitza per a formalitzar els històrics en els SGBD.

En l'àmbit dels SGBD també s'hi inclou l'estudi d'implementacions que
permetin obtenir un bon rendiment. Un cop s'ha formalitzat el model es
poden avaluar les implementacions més adequades per a cada
aplicació. Per exemple en el cas de les sèries temporals es pot
aplicar la gestió mitjançant \emph{data
  streams} \parencite{babcock02}.


El model relacional \parencite{codd70} va permetre situar els SGBD
relacionals com a preeminents, sobretot els que tenien en comú un
llenguatge anomenat SQL (\emph{Structured Query Language}). Tot i que
semblava que els SGBD eren un àmbit consolidat, recentment el corrent
NoSQL (\emph{Not Only SQL}) \parencite{edlich:nosql,stonebraker10} ho
ha posat en dubte.  En aquest nou enfoc han aparegut SGBD que milloren
el rendiment dels SGBD SQL, però no queda massa clar els models
emprats. En alguns casos segons comenta \textcite[cap.~14,27]{date06}
sembla que sigui una reducció del model relacional, com per exemple
els conceptes d'arbres i d'objectes; en altres casos s'aporten
conceptes nou però les metodologies emprades són encara joves per
avaluar-ne la potència. \textcite{date:thethirdmanifesto} també
s'oposen a la preeminència dels SGBD SQL i proposen conceptes i
llenguatges purament relacionals.




Així doncs, tenint en compte que segons Date el model relacional és
complet, consolidat i que no hi ha cap de tant potent, la modelització
de SGST s'ha de definir propera als conceptes relacionals, tal com
s'ha efectuat pel cas dels intervals
temporals \parencite{date02:_tempor_data_relat_model}. Així els SGST
podran aprofitar els avantatges i l'experiència del model relacional,
així com també podran aprofitar els estudis d'implementacions
eficients, com per exemple els \emph{data streams} per a dades amb
naturalesa de seqüència \parencite{bai05}.

El model relacional contempla la seva extensió mitjançant nous tipus
de dades, tot i que el considera un aspecte independent i només en
defineix la seva possible necessitat. Per a tipus de dades senzills és
suficient amb definir una possible representació amb restriccions, per
exemple definir telèfons com a subconjunts dels enters. Ara bé, per a
tipus de dades complexos cal estudiar-los prèviament i modelar-los amb
les mateixes eines matemàtiques amb les que es modelen els SGBD.  En
els SGBD podem trobar tipus de dades complexos que han rebut una gran
atenció, com per exemple els històrics mitjançant intervals temporals
o els sistemes d'informació geogràfica. Observant aquestes condicions,
es conclou que les sèries temporals necessiten un estudi similar.

%Ara és el torn de les sèries temporals.\todo{informal}










%%% Local Variables: 
%%% mode: latex
%%% TeX-master: "main"
%%% End: 